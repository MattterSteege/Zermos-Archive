---
layout: default
title: Servicevoorwaarden
parent: koppelingen
nav_exclude: false
---

# Servicevoorwaarden

**Laatst geüpdated**  
26-6-2024

**Versie 1.00**

### Inleiding
Deze servicevoorwaarden helpen de relatie tussen u en Zermos te definiëren wanneer de website https://zermos.kronk.tech wordt gebruikt. Met “we”, “wij”, “ons” en “onze” wordt in deze servicevoorwaarden verwezen naar Zermos en met “onze website” wordt verwezen naar de Zermos website die beschikbaar is in elke browser. Als u vragen heeft over Zermos kunt u een mailtje sturen naar 58373@ccg-leerling.nl.

### Hoofdstukken
- [Inleiding](#inleiding)
- [Hoofdstukken](#hoofdstukken)
- [Algemeen](#algemeen)
- [Leeftijd](#leeftijd)
- [Eigen verantwoordelijkheid](#Eigen-verantwoordelijkheid)
- [Koppeling met Somtoday](#koppeling-met-somtoday)
- [Aanpassingen aan deze servicevoorwaarden](#Aanpassingen-aan-deze-servicevoorwaarden)

### Algemeen
De diensten van Zermos zijn alleen bedoeld voor inwoners van Nederland. Zermos behoudt zich te allen tijde het recht voor om zijn dienstverlening, geheel of gedeeltelijk, per direct stop te zetten zonder opgaaf van redenen. Het gebruik van Zermos is geen recht en mag ook nooit verplicht worden gesteld door scholen of andere instanties. Het kopiëren, bewerken en/of delen van software van Zermos is niet toegestaan zonder schriftelijke toestemming van Zermos.

In ons privacybeleid wordt beschreven hoe wij omgaan met het verzamelen en het gebruik van persoonsgegevens, deze is te vinden op [https://zermos-docs.kronk.tech/privacybeleid](https://zermos-docs.kronk.tech/privacybeleid).

### Leeftijd
Als u jonger dan 16 jaar bent, moet u toestemming hebben van een ouder of verzorger om Zermos te gebruiken. Laat uw ouder of verzorger altijd deze servicevoorwaarden en ons privacybeleid lezen.

### Eigen verantwoordelijkheid
In de diensten van Zermos kunnen fouten zitten. Zermos is niet verantwoordelijk voor de gevolgen van deze fouten. Bij fouten kunt u denken aan verkeerd berekende gemiddeldes of cijferlijsten die niet compleet zijn. Gebruik Zermos dus nooit om te bepalen of u over gaat naar uw volgende leerjaar.

### Koppelingen
*in de plek van 'Somtoday' & 'Topicus B.V.' kan ook 'Zermelo' & 'Zermelo Software B.V.' en 'Infowijs' & 'Infowijs B.V.' gelezen worden*

In Zermos heeft u de optie om uw schoolgegevens direct te halen uit Somtoday door Zermos te koppelen met Somtoday. Somtoday is een schoolsysteem voor scholen in Nederland dat eigendom is van Topicus B.V. Zermos is geen onderdeel van Somtoday. Logo’s van Somtoday zijn handelsmerken van Topicus B.V. Als u besluit deze koppeling met Somtoday te maken, gaat u ook akkoord met de servicevoorwaarden en het privacybeleid van Somtoday. Deze zijn te vinden op [https://som.today](https://som.today).

Voor deze koppeling is een geldig Somtoday account vereist. Ook moet u het recht hebben om dit account te mogen gebruiken.

### Aanpassingen aan deze servicevoorwaarden
Zermos heeft te allen tijde het recht om deze servicevoorwaarden aan te passen. De meest actuele servicevoorwaarden zijn te vinden op [https://zermos-docs.kronk.tech](https://zermos-docs.kronk.tech) en in de Zermos website. Als er nieuwe servicevoorwaarden zijn, krijgt u een bericht te zien in de meest recente versie van onze website.
