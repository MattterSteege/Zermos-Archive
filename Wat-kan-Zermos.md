Ben je benieuwd wat Zermos allemaal kan? Ik zet het hieronder even allemaal op een rijtje voor je.
# Zermos

## Zermelo
Zermos moet je eigenlijk zien als Zermelo++ (en dan nog 3 plusjes) dit kan allemaal met Zermos:\
* Je rooster bekijken. Zermos heeft het rooster in Zermelo voor een groot deel overgenomen, voornamelijk het kleurenschema, maar ook de manier waarop je je rooster bekijkt. Dit zorgt ervoor dat je heel snel went aan het rooster in Zermos.
* Je rooster delen. De tijd van screenshots maken en die naar je vrienden sturen is voorbij. Je kunt nu heel makkelijk je rooster delen met je vrienden, zodat ze altijd weten wanneer je vrij bent en wanneer niet.
* Zermos geeft je ook een hele handige lijst met de vakken die je die dag hebt, dan kan je heel makkelijk afvinken wat je al hebt, zo vergeet je nooit meer je Duits examenbundel mee te nemen ;)
* Ook is de koppeling met Zermelo nog sterker als je Somtoday ook koppelt, als je dat hebt gedaan, dan kan je heel makkelijk op een knop klikken en kijken of je huiswerk hebt voor een bepaalde les.

## Somtoday
Zermos heeft ook Somtoday verbeterd, dit vind je onder andere terug in de kleine details die zijn toegevoegd om alles net wat makkelijker te maken.
* Zermos laat je je cijfers zien, maar dan net ietsje anders, zo zie je bijvoorbeeld voor elk vak hoeveel je cijfers is veranderd sinds je laatste cijfer met daarnaast het desbetreffende cijfer.
* Ook krijg je een groter inzicht met de Zermos cijferstatistieken, hierbij moet je denken aan je voldoende/onvoldoende verhouding, je cijfers en gemiddelde over tijd, handige tools waarmee je kan uitrekenen wat je moet halen om die 3 voor Frans op te halen en nog meer. 
* Zermos geeft je ook de optie om je cijfers met vrienden te delen, hierbij krijg je ook de mogelijkheid om maar een paar cijfers te delen en of je vrienden alleen je gemiddeldes mogen zien, of ook alle losse cijfers. Zoiets makkelijks heb je nog nooit gezien.
* En tot slot, de crème de la crème, je kan je eigen huiswerk aanmaken, Zermos is dus ook gelijk je persoonlijke planner geworden.

## Infowijs
Als je ook nog eens kiest om Infowijs aan je Zermos account te koppelen, dan krijg je toegang tot nog meer leuke dingen.
* Het schoolnieuws, dus alle 'belangrijke' berichtjes die de school verstuurd heeft staan allemaal in Zermos
* De schoolkalender ook, zo zie je altijd wat de school voor je in petto heeft de komende maanden.